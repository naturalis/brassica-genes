#### Notulen project Bpexa
#### Datum: 22-01-2020 
#### Tijd: 11:00-12:00
#### Locatie: Naturalis
#### Voorzitter: Nino Vrolijk
#### Notulist: Esther Kockelmans
#### Aanwezig: Esther Kockelmans, Rik Frijmann, Nino Vrolijk
#### Afwezig: -

#### Opening
De voorzitter opent de vergadering om 11:03 uur.

#### Voortgang
De groep heeft afgelopen maandag de presentatie gegeven, die ging heel goed, eindcijfer daarvoor is een 9.0.  En dan een iets minder fijne mededeling: het BLAST script is gemaakt, er is een counttabel gecreëerd die SnpEff en BLAST naast elkaar zet, hieruit kunnen we echter niet concluderen of SnpEff doet wat we willen en of het ligt aan BLAST of SnpEff. Het eigen gemaakte BLAST programma heeft in elk geval wat flaws maar we weten niet precies waar deze zitten. Dit maakt dat het eindverslag tot nu toe niet een heel goede conclusie bevat. Om toch wel een goede BLAST methode te maken heeft de groep een stappenplan gemaakt, dit komt dan ook aan het einde van het verslag. Dit zou eventueel zelfs een nieuwe schoolopdracht kunnen zijn. De vraag aan Rutger of hij dit zou willen, dit vindt hij niet nodig. Tegen de tijd dat er weer groepjes aan komen is Naturalis ook alweer verder met dit onderwerp. Rutger is ook niet van plan om studenten aan te nemen voor BPEXB.

Het is nu belangrijk dat de output van SnpEff goed is, daar moet de groep zich vooral op focussen. 
Rutger wil dat door kan gaan met de SnpEff resultaten die wij leveren, een uitleg van de output is daarvoor nodig. Er zijn hierbij twee mogelijkheden: 1. De output is precies de output die je moet krijgen, namelijk [uitleg], of: 2. Ontdekken dat we iets fout hebben gedaan. 
Daphne stuurt de details van SnpEff vandaag. 

De groep heeft er in dit project voor gekozen om een eigen database aan te maken voor SnpEff, misschien dat hier iets fout is gegaan, de groep moet hier even achteraan.

Draft voor verslag
Alle resultaten tot het blasten zijn vrij ver uitgewerkt, discussie is nu uitgewerkt tot 80%. Vooral het SnpEff gedeelte is nog niet afgerond omdat de groep wacht op de resultaten en verdere info van Daphne. Rutger komt nu in de knel omdat hij volgende week de resultaten moet kunnen presenteren en stelt voor of we in onderhandeling kunnen gaan met Jeroen vanwege de uitloop, of de deadline verschoven kan worden en of de speling voor de deadline gebruikt kan worden. Rutger mailt Jeroen met deze vraag. Jeroen mailt vrij snel terug met het antwoord dat de deadline voor het verslag niet verschoven kan worden, deze blijft dus op 26 januari staan, maar dat de deadline voor de herkansing eventueel wel verschoven kan worden. De groep levert vanavond een draft in door deze te mailen naar Rutger en Frederic.



#### Planning
De groep moet verder met het verslag en vooral focussen op de SnpEff gedeeltes. Er moet gevraagd worden aan Daphne tot waar zij is gekomen en het verslag moet voor 23:59 uur vandaag ingeleverd worden. 

#### Volgende vergadering
Volgende week is er geen vergadering maar krijgt de groep toegang tot Naturalis. De tickets liggen op 28 januari klaar en kunnen de gehele dag opgehaald worden (geen bepaald tijdstip) bij de ticketbalie bij de grote hal. De dag coördinaten regelen dit, noem even dat wij voor de groep Understanding Evolution komen en dat komt helemaal goed.

#### Afsluiting
De voorzitter sluit de vergadering om 11:24 uur.
