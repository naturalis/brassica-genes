## Notulen project Bpexa, projectweek 9
##### Datum: 07-11-2019
##### Tijd: 11:00–12:00 
##### Locatie: Naturalis
##### Projectweek: 9
##### Notulist: Rik Frijmann
##### Aanwezigen: Nino Vrolijk, Esther Kockelmans, Rik Frijman, Rutger Vos, Daphne van Ginneken
##### Afwezig: Frederic Lens (met kennisgeving)


#### 1. Opening vergadering.
De vergadering wordt geopend om 11.03 uur

#### 2. Voortgang
##### Scripts
De groep heeft op het moment 3 verschillende scripts geschreven: 
Een script dat een kopie van het GFF3-bestand met aangepaste start- en stop coördinaten, gebaseerd op inserties en deleties tussen T01000 en de Jersey kale, maakt. 
Een script wat een nieuw element toevoegt aan GFF3-bestanden. Dit element beschrijft alle niet coderende regio’s in alle genen van het GFF3-bestand. Deze worden later gebruikt om silent mutaties te tellen.
Het script wat sequenties kan snijden uit het genoom, gebaseerd op de records van een GFF3 bestand. 
Met deze scripts kunnen de meeste noodzakelijke functies voor dit project uitgevoerd worden.

#### 3. Planning
De groep heeft, in overleg met Rutger, de volgende taken op de planning gezet:
De groep gaat werken aan de huidige scripts gebruiken om resultaten te leveren. Dat wil zeggen, de scripts worden start tot eind uitgevoerd en de bestanden met sequenties relevant voor het project worden aangemaakt. Voor elk gen-element van genen van interesse (exonen worden eerst aan elkaar gespliced) wordt een fasta bestand gemaakt met de T01000 sequentie van het element en de Jersey kale sequentie van het element. De groep zet vervolgens de resultaten (en alle bestanden die voldoen aan de maximum grootte) op GitHub.
De argument parser die geschreven is door Esther zal ook toegevoegd worden aan de scripts. 

#### 4. Rondvraag
##### Kwaliteit
Daphne en Nino geven aan dat er zeer veel indels zijn tussen de T01000 en Jersey kale, ruim een miljoen. Rutger geeft echter aan dat dat niet volledig onverwacht is, en geen reden tot zorg. Rutger was wel benieuwd naar de lengte van inserties en deleties. Deze zijn over het algemeen korter dan 20. Daphne en Nino wisten echter niet waar op het chromosoom de grote indels liggen, dus Rutger kon geen uitspraak doen over hoe kritisch dit is. 
##### Tussenpresentatie
Rutger geeft aan dat de tussenpresentatie bij Naturalis niet door kan gaan door een planfout op het presentatie moment. Externe begeleiders mogen naar de tussenpresentatie op Hogeschool Leiden komen, de groep laat Rutger de tijd en plaats weten, zodat hij alsnog aanwezig kan zijn bij de tussenpresentatie. De slides van de presentatie wordt op GitHub gezet na de presentatie. 

#### 5. Vaststellen tijd/plaats van volgende vergadering
De volgende vergaderingen zijn: 
- Woensdag 13 november om 11:00 uur.
- Dinsdag 19 november om 11:00 uur.
- Woensdag 27 november om 13:00 uur.
- Dinsdag 3 december om 11:00 uur.
- Woensdag 11 december om 11:00 uur.

#### 6. Afsluiting
De vergadering wordt gesloten om 11:30 uur.

#### 7. Nabespreking
##### GitHub materiaal
- Alle leden van de projectgroep zetten het materiaal wat nog niet op de server staat op de server en lichten Rik in wanneer dat gebeurd is, en welk deel ervan naar GitHub moet. (deadline 06/11/2019, 23:59 uur)
- Rik stuurt het materiaal van de server naar GitHub. (deadline 07/11/2019, 23:59 uur)

##### Argument parser
- De argument parser wordt toegevoegd aan alle huidig afgeronde scripts door Nino. (deadline 12/11/2019, voor vergadering)

##### Produceren tussenresultaten
- Nino gaat de scripts runnen, testen, en eventueel kleine fouten aanpassen. De bestanden met sequenties van alle GFF3-elementen worden geproduceerd. Nino maakt kenbaar aan Rik wanneer deze taak afgerond is. (deadline 11/11/2019 voor 23:59)
- Rik verstuurt de nieuw geproduceerde bestanden naar GitHub. (deadline 12/11/2019 voor 23:59)

##### SNP calling
- Daphne en Esther beginnen aan het script om mutatietypen te herkennen en tellen. Hiervoor voeren zij eerst een kort literatuuronderzoek uit en geven een korte samenvatting op de komende vergadering. (deadline 13/11/2019, op de vergadering)
- Het werk aan het script wordt de week erop geleverd. Wanneer het af is wordt het kenbaar gemaakt aan Rik. (deadline 17/11/2019, 23:59 uur)
- Rik upload al het nieuwe materiaal naar GitHub. (deadline 18/11/2019, 23:59 uur)

##### Presentatie
- Rik gaat de opzet schrijven voor de presentatie en geeft eventueel een toelichting op de komende vergadering (deadline 13/11/2019, op de vergadering)
- De rest van het werk aan de presentatie is nog niet gepland. 
